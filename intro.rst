
Introduzione
============

SANET è l'acronimo di Security Architecture NETwork
ed è il software di monitoraggio per le reti sviluppato da
Laboratori Guglielmo Marconi S.p.A. (LABS) a partire dal 2006.

Il 12 giugno 2009 SANET è stato rilasciato da LABS con la licenza di software libero AGPLv3
alla pagina http://sanet.sourceforge.net.

In questo documento si illustra il processo che ha portato alla 
realizzazione di SANET, le motivazioni del progetto, gli obiettivi che raggiunge,
le fasi di sviluppo e le decisioni relative al rilascio come software libero.

Non si intende scrivere un manuale utente del software. Installazione ed utilizzo 
sono descritte nella documentazione online. Per una panoramica del software con le sue peculiarità
rimandiamo all'articolo di presentazione scritto per la CONFSL09 e pubblicato nel sito di SANET.

In particolare relativamente al rilascio della seconda versione
viene mostrato il lavoro svolto nella **rappresentazione della mappe topologiche della rete**
e il **processo di pacchettizzazione** avviato per facilitare l'installazione del software ad utenti meno
esperti di sistemi.

Il tutto è concluso da una verifica del lavoro svolto e possibili future direzioni,
sia dal punto di vista tecnico, sia di approccio alla comunità.

In appendice viene riservato uno spazio con:

* una analisi sulla sicurezza del software
* una mail girata nella mailing-list cisco-nsp che presenta alcuni aspetti tecnici avanzati soddisfatti da SANET
* l'analisi comparativa effettuata nella scelta fra le tecnologie SVG e FLASH.

Buona lettura

